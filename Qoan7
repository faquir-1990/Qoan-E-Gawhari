কোয়ান এ গওহরী- ৭
রতিবনের পাঠশালায় ক্লাস চলিতেছে । এক নতুন ছাত্র জেন গুরু বাদশাহ নামদারকে পুছ করেন "হে মহাত্মন এই ইউনিক্স কি ? "
উত্তরে নামদার কৈলেন "সন্ত কেন থমসন ও দানিশ রিচি সত্তরের দশকে একটি প্রভাবশালী দর্শণ পরিমার্জন করেন । "
-"সে দর্শনের মূল কথা ?"
-"কি কেন কিভাবে ? একটি সমস্যার একাধিক সমাধানের মধ্যে সবচে কম খরচে সরল ও নিরাপদ সমাধান কোনটি । একটি কাজ করো , সঠিক ভাবেই করো যার সুফল পরবর্তীরা সহজে ব্যবহার ও উপভোগ করিবে ।"
-"ইহা কি কেবলই যন্ত্রে সীমাবদ্ধ ?"
-"যেহেতু মানব তাহার সৃষ্টিতে নিজ অবচেতন মনেরই প্রতিফলন ঘটায় , ফলে ইহা একটি জীবনমুখী দর্শণ ।"
ছাত্রটি আলোকিত হৈলো ।
